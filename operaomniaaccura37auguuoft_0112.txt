102 S· AUGUSTINI EPISCOPI

convictus es tu publicae falsitatis, qui scribis adeo a nobis
bonam defendi hominum naturam ut sanae in infantibus
negemus Christi necessariam medicinam. ›>

AUG. Verum dixi : medicinam quippe christianae gra-
tiae, quae non confertur nisi Christianis, non autem om-
nibus hominibus etiam infidelibus, et insuper catellis
atque porcellis, pisciculis atque vermiculis, omnique ge-
neri qualiumcumque animantium ‚ sine dubio parvulis
denegatis, quos utique sine ullo originis reatu, qui rege-
neratione sanatur, generatos esse contenditis. Unde tu
modo magnas passus angustias, detraxisti medicinae no-
men, et supposuisti gratiae : quia gratiam propter adop-
tionem parvulis necessariam dicere potestis; medicinam
vero eis quibus aeternam salutem, etiamsi Christiani non
fiant, promittere audetis ‚ per sacramenta Christi neces-
sariam dicere non potestis. Christum quippe illis non
vultis esse Jesum ε quod ideo vocatur, teste Angelo, teste
Evangelio ‚ quia salvum facit populum suum , non a
morbis atque vulneribus carnis, a quibus quoslibet ho-
mines et quaelibet volatilia atque reptilia sanat, sed a
peccatis eorum1.»

CLI. JUL. «Quae tamen gratia ‚ quoniam etiam me-
dicina dicitur, salva lege justitiae facit alios ex malis bo·-
nos; parvulos autem quos creat condendo bonos, reddit
innovando adoptandoque meliores. n

AUG. Ergo quod ait ipse Jesus , «Non est opus sanis
» medicus, sed aegrotantibus2 ‚ » quantum attinet ad mc-
dicinam ‚ quae solis Christianis praebetur a Christo ‚ in
parvulis falsum est, quos et sanos esse, et eis ‚ ut devite-
tis invidiam, medicinam christianam dicitis necessariam.
Quomodo autem innovat Christus ‚ quos novos , a nati-
vitate recentissimos, invenit, si nihil trahunt de vetustate

¹ Mauh. ι, 21. — ‘² Marc. η, 17.


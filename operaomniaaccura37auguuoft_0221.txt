OPERIS IMPERFEC‘I'I CONTRA JULIANUM, Lin. 1v. 211

gritatem , rectitudinem ‚ salutem ‚ in qua primitus con-
dita est, minus haec habere nunc omnia. Hanc venit
Christus redintegrare, corrigere ‚ atque sanare, integer
sine· ulla corruptione, rectus sine ulla pravitate, salvus
sine ulla cupiditate peccati.

LX. JUL. « Ac p'er hoc ‚ in ea natura non potest esse
peccatum, cum in illo in quo tota est , nihil iniquitatis
lnventum est. ))

AUG. Immaniter‚ Juliane , blasphemas , coaequans
carnem Christi caeterorum hominum carni; nec videns
illum venisse non in carne peccati ‚ sed in similitudine
carnis peceati1, quod nullo modo verum esset ‚ nisi cae-
terorum esset caro peccati.

LXI. JUL. c< Concupiscentia itaque sexuum ‚ sive in
Christi carne suit, sive non fuit, mala et diabolica non
docetur. υ

AUG. Concupiscentia carnis mala est, et quando ei
non consentitur ad malum ε ipsa est enim ‚ qua caro con-
cupiscit adversus spiritum; etiamsi adversus eam concu—
piscente spiritu, non perficiat quod conatur, id est, opus
malum.

LXII. J UL. « Ad alia ire festino ‚ sed multum hic re-
* rum admiratione defigor. Qui in alium tantus furor est,
ut si Scripturas non intelligis ‚ vel tua dicta non ponde-
res? sed ita argumentaris jugiter, ut quidquid jeceris,
recurrat in te impetu grandiore. Dixisti nempe, nullam
esse causam'pudoris‚ praeter concupiscentiam carnis in
genitalibus motibus apparentem. n

AUG. Non hoc dixi. Sunt enim et aliae causae pudoris,
sive ne fiat aliquid quod non decet ‚ sive quia factum est.
Sed hujus pudoris de quo nunc agimus , cum quaeritur
causa , illa verissima reperitur, qua factum est, ut haec

¹ Rom. vm, 3.

14.


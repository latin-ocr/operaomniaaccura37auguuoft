OPERIS IMPERFECT! CONTRA JULIANUM, Lm. iv, 221

tione conceptum. Ambrosius est iste 1, Juliane : ipse te
vincit, quem non audes negare catholicum ‚ nunquam
certe dicturus es Manichaeum. Quin ctiam me aut plumbei
esse acuminis ad intelligendum, aut teneri maleficio Mani-
chaei‚ aut utrumque simul perpeti affirmas. De Manichaei
maleficio vel tuo convicio, jam tibi saepe respondimus,
et opportunius, cum opus esse videbitur, adhuc forsitan
respondebimus. 'Nunc de plumbeo ad intelligendum acu-
mine, haeretice verbose, responde. Nemo estcerte quinol-
let, si id esset in hominis potestate, ingenio vividus atque
ad intelligendum acutissimus nasci, et quam rari sint quis
ignorat? Qui tamen omnes ipsi paucissimi. si hominis qui
primus est factus, comparentur ingenio, plumbeijudican·
tur. Non enim tunc, sicut nunc, corpus corruptibile ag-
gravabat animam ². Aut enim corruptibile non erat, quia
non crat moriturus Adam ‚ nisi peccasset: aut si, ut vos
novi haeretici dicitis, et si non peccasset moriturus esset;
non tamen ita est institutus, quem primo Deus fecerat, et
qui mali adhuc nihil fecerat, ut ejus anima corpore gra-
varetur. Quis enim hanc esse poenam neget, nisi qui am-
plius caeteris aggravatur? Si ergo Manichacus interroget,
unde sit hoe tarditatis malum, non in corporibus sedin
ipsis, ubi Dei est imago, ingeniis humanis, quae tarditas
pervenit gradatim usque ad ridendam, vel potius, sicut
Scriptura commonet, usque ad lugendam fatuitatem³z
respondemus nos, et haec et onmia caetera mala , cum
quibus nasci& negare vel dubitare non possumus, primo-
rum duorum et aliorum deinde parentum peccatis esse
tribuenda3qnoniam non possunt tribui nascentium vo-
luntati. Alia quippe animalia, ut cum sui generis vitiis
nonnulla nascautur, quid mirum si accipiunt haec noxii

¹ Ambrosius in isai. -— ‘⁴' Sap. tx, 15. — 3 Eceli. xxu, ιο, — ⁴ Forte
addendum ese, homines. ⁷


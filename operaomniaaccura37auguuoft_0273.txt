OPERIS IMPERFECTI CONTRA JULIANUM, Lm. lv. 263

stare in societate illorum vestro scelere judicemur. <‹ Dicis
non praejudicare Scripturis sanctis , quod omnes haereses
aliquibus earum testimoniis sc occulunt ac nituntur tueri: »
et sic vis« Disputatoribus non praejudicare catholicis
nonnulla, quae ab eis, sicut putas , incautius¹ fusa »
vobis objicimus. Quid est hoc, nisi dicere etiam in Scrip-
turis sanctis, ea quae pro se usurpant haeretici, incautius
fusa esse, et ideo vera non esse? Quo sceleratius quid
potest dici? Aut si illa vera sunt, sed ab haereticis nou
ita intelliguntur ut sunt : nihil simile habet haec compa-
ratio; quoniam dicta vel Ambrosii, vel Cypriani, vel
aliorum catholicorum , quae contra vos ponimus ‚ si vera
esse concesseris, peccatum originale firmabis Proinde
quemadmodum nos cum illis et laudamus nuptias , et li-
berum confitemur arbitrium , et defendimus innocen-
tiam3 sic tu cum illis dic parvulos non esse expertes
delicti; alioquin nos sumus cum eis, tu adversus eos. Il-
lorum enim dicta non defendis , ut promiseras, sed re-
prehendis, Tuo quippe dogmate, cum cogaris illa cul-
pare et falsa esse contendere , nullo modo sineris auctori-
tatibus eorum defensionem quam spoponderaS, exhibere:
quia et in accusatione adulator esse conaris , et in adula-
tione deprehenderis accusator.

CXIV. JUL. « Libere itaque conjecto et pronuntio,
quoniam si eorum aliquis his superesse tdiebus‚ videretque
extinctum disciplinae christianae decus , otiantem in om-
nibus liberam voluntatem, atque affectantem imputare
necessitati quidquid sponte committit, vituperationem
quoque operum Dei, eversionemque legis ejus sub nomine
inefficacis gratiae populorum auribus intimari ; toto con·
tra vos felle moveretur : perpendens etiam peccatum na-
turale a Manichaea non posse impietate discerni , fidem

¹ Forte excusatione.

